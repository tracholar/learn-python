
			

			第4版()
专栏：
　　“四八”烈士纪念诗
  　兼赠王若飞夫人李培之女士
    柳亚子
　　　　　（一）
　
    曾岩初识李培之，梁孟刘樊系我思。
    一夕天崩兼海裂，重逢鹄寡更鸾悲。
    黄垆涕泪无穷恨，青史勋名有道碑。
    差喜谢庭娇女好，兰薰玉洁正芳时。
    （二）
　
    黑茶山畔伤心史，知己恩深感若飞。
    一面无缘偿博古，重来交臂失希夷。
    歼良谁赎歌黄鸟，家祭毋忘告赤旗。
    最是阖门同殉惨，秀文面外陨扬眉。
　
    （三）
　
    说到扬眉我更悲，聪明智慧不须疑。
    曾逃吉网罗钳厄，能诵三唐两宋诗。
    裂石歌声犹在耳，如虹剑气正堪思。
    难忘纪念扶余岛，濡笔为文有李湄。
　
    （四）
　
    难偿损失尽群雄，无命关张恨略同。
    卢后王前悲邓发，何甥谢舅痛黄翁。
    高坟早见衔泥众，恶耗还传发冢凶。
    待向延京奠杯酒，丰碑依旧树＠＠。
    字库未存字注释：
    　
			
			
			